---
layout: default
title: Stanovy
description: Stanovy dobrovolného svazku Otevřená města
---


# Stanovy organizace Otevřená města

Tento dokument je návrhem, na kterém pracuje zastupitel Pirátů v Praze
Jakub Michálek. Pro zapojení a připomínky napište do konference ma mail
<tag@lists.openalt.org>.

## 1. Základní údaje

- <a name="b1.1"></a>(1.1) Název organizace zní **Otevřená města, z. s.** (dále jen „organizace“).

- <a name="b1.2"></a>(1.2) Organizace je podle soukromého práva ustavena jako spolek s vlastní právní
osobností. Spolek sdružuje města, obce a další veřejné instituce.

- <a name="b1.3"></a>(1.3) Organizace je ustavena ve veřejném zájmu a dosahuje ho zásadně takovým
způsobem, který nemá průmyslovou nebo obchodní povahu.

- <a name="b1.4"></a>(1.4) Organizace je veřejnou institucí a poskytuje informace veřejnosti
způsobem podle zákona upravujícího svobodný přístup k informacím.
Internetové stránky organizace jsou na doméně
[otevrenamesta.cz](\url{http://www.otevrenamesta.cz)}.

- <a name="b1.5"></a>(1.5) Sídlem organizace je Brno.

- <a name="b1.6"></a>(1.6) Organizace je zakládána na dobu neurčitou.


## 2. Cíle

- <a name="b2.1"></a>(2.1) Organizace prosazuje otevřené fungování radnic, zejména zveřejňování informací,
transparentní rozhodování, zpřístupnění úředních dat a zapojování veřejnosti
do rozhodování.

- <a name="b2.2"></a>(2.2) Organizace prosazuje, koordinuje a financuje zavádění, vývoj a údržbu svobodného
software a dalších open-source technologií pro výkonnou, hospodárnou a bezpečnou
veřejnou správu.


[gnu]: \url{https://www.gnu.org/philosophy/free-sw.html}

## 3. Předmět činnosti

K dosažení svých cílů organizace zejména:

- <a name="b3.1"></a>(3.1) hájí společné zájmy svých členů u státních orgánů, dodavatelů
proprietárního software a jiných institucí,

- <a name="b3.2"></a>(3.2) vede vlastní projekty, zaštiťuje projekty třetích stran a zapojuje do
svých aktivit své členy a jiné instituce, např.

  - <a name="b3.2.1"></a>(3.2.1) vystupuje namísto svých členů na základě zvláštní smlouvy jako
 centrální zadavatel při
 společném zadavání veřejných zakázek zejména na svobodný software,

  - <a name="b3.2.2"></a>(3.2.2) vypisuje veřejné soutěže např. pro studenty vysokých škol a komerční
 dodavatele na svobodný software,

  - <a name="b3.2.3"></a>(3.2.3) zaměstnává vlastní technické expery, vývojáře a jiné odborníky pracující
 na veřejně prospěšných výstupech podle cílů organizace.

- <a name="b3.3"></a>(3.3) sdílí a vyhodnocuje zkušenosti svých členů a jiných institucí, definuje
standardy a dobrou praxi,

- <a name="b3.4"></a>(3.4) shromažďuje finanční prostředky od svých členů do vlastnictví organizace a
zakládá právnické osoby nebo na nich nabývá majetkovou účast,

- <a name="b3.5"></a>(3.5) organizuje a informuje neformální komunitu pro otevřenost a svobodný
software ve veřejné správě, členy organizace i veřejnost,

- <a name="b3.6"></a>(3.6) pořádá konference a spolupracuje s obdobnými zahraničními organizacemi,

- <a name="b3.7"></a>(3.7) poskytuje poradenství, vyjádření a akreditace komerčním dodavatelům.



## 4. Principy činnosti

- <a name="b4.1"></a>(4.1) Organizace ve všech oblastech prosazuje, aby software, fotografie, dokumenty a
jiná díla zakoupená za veřejné prostředky byla volně dostupná jako
[svobodné kulturní dílo][fcw] s možností opakovaného užití i komerčním sektorem.

- <a name="b4.2"></a>(4.2) Organizace spolupracuje s kraji, státními orgány, veřejnými vysokými školami, výzkumnými
a vědeckými institucemi, školami, politickými stranami, příspěvkovými a
jinými městskými organizacemi, neziskovým sektorem a
dalšími institucemi, bez ohledu na to, zda jsou členy organizace, pokud se
ztotožňují s cíli a principy činnosti organizace a zavážou se pomoci při
prosazování cílů organizace.

- <a name="b4.3"></a>(4.3) Rozhodování v organizace se zakládá na otevřené diskusi na společné
komunikační platformě a na hledání široké shody mezi těmi, kterých se
rozhodnutí týká. Nelze-li dosáhnout široké shody, rozhoduje až hlasování
podle pravidel v těchto stanovách.

- <a name="b4.4"></a>(4.4) Organizace uskutečňuje vlastní projekty nebo zaštiťuje projekty třetích stran
vedoucí k dosažení cílů organizace. Projekt člena organizace nebo jiné veřejné
instituce, který je v souladu s vnitřním řádem organizace, zařadí organizace do
seznamu svých projektů a upraví vzájemné právní vztahy zvláštní smlouvou.
O záležitostech projektu rozhoduje jeho vedoucí, který je za něj také
odpovědný. Projekt získává prostředky od organizace a jejích členů, z dotací a
jiných zdrojů.

- <a name="b4.5"></a>(4.5) Kde z těchto stanov nevyplývá nic jiného, řídí se organizace a
její členové vnitřním řádem organizace a v jeho mezích též obecnými ustanoveními
soukromého práva o spolku a jeho členech účinných ke dni dojednání textu stanov
mezi zakládajícími členy ([14.4](#b14.4)).

[fcw]: \url{http://freedomdefined.org/Definition/Cs}


## 5. Členství

- <a name="b5.1"></a>(5.1) V organizaci jsou dva druhy členství: základní a přidružené.

- <a name="b5.2"></a>(5.2) Základním členem organizace může být jen základní územní samosprávný
celek v České republice.
Zejména může být základním členem organizace hlavní město Praha,
jeho městská část, statutární či jiné město anebo jiná obec.

- <a name="b5.3"></a>(5.3) Přidruženým členem organizace může být

  - <a name="b5.3.1"></a>(5.3.1) ten, kdo má způsobilost k základnímu členství.
  - <a name="b5.3.2"></a>(5.3.2) kraj, stát v zastoupení příslušným státním orgánem, veřejná vysoká
  škola, výzkumná a vědecká instituce, škola, příspěvková a jiná městská
  organizace, a jakákoliv další právnická osoba, která je veřejnou institucí
  v České republice nebo zahraničí,
  - <a name="b5.3.3"></a>(5.3.3) politická strana nebo jiná právnická osoba neziskového sektoru
  v České republice nebo zahraničí.

- <a name="b5.4"></a>(5.4) Člen organizace je zavázán
  - <a name="b5.4.1"></a>(5.4.1) podporovat cíle organizace,
  - <a name="b5.4.2"></a>(5.4.2) platit členský příspěvek a
  - <a name="b5.4.3"></a>(5.4.3) zachovávat vnitřní řád organizace.

- <a name="b5.5"></a>(5.5) Člen organizace je oprávněn

  - <a name="b5.5.1"></a>(5.5.1) účastnit se za podmínek jednacího řádu jednání orgánů organizace,
  - <a name="b5.5.2"></a>(5.5.2) navrhovat nové projekty organizace, žádat o záštitu organizace nad svými
  vlastními projekty, zapojovat se do existujících projektů organizace (bod [4.4](#b4.4)),
  - <a name="b5.5.3"></a>(5.5.3) využívat výsledky činnosti organizace, zejména bezplatné užívat jí vyvinutý
  svobodný software a postupovat podle příkladů dobré praxe,
  - <a name="b5.5.4"></a>(5.5.4) kontrolovat hospodaření organizace a jinak se podílet na činnosti organizace
  v souladu se stanovami.

- <a name="b5.6"></a>(5.6) Zájemce o členství podá výboru organizace přihlášku, jejíž přílohou je
usnesení o souhlasu s podáním přihlášky do organizace, který udělil zastupitelský nebo
jiný kompetentní orgán zájemce o členství. Náležitosti a vzor přihlášky
pro jednotlivé druhy členství stanoví
výbor a zveřejní je na internetových stránkách organizace.
Členství vzniká, jakmile byl zájemce přijat a zaplatil členský příspěvek
za celý rok, ve kterém podal přihlášku.

- <a name="b5.7"></a>(5.7) Členství může být pozastaveno jen způsobem, který je určen ve stanovách.
Člen, jehož členství bylo pozastaveno, nemá po dobu pozastavení členská práva
s výjimkou práva uplatnit opravné prostředky proti rozhodnutí o pozastavení členství.
Členství

  - <a name="b5.7.1"></a>(5.7.1) může být pozastaveno rozhodnutím výboru při důvodném podezření na
  porušení závazků člena organizace, a to nejpozději do vyšetření celé záležitosti,
  - <a name="b5.7.2"></a>(5.7.2) je pozastaveno, pokud člen nezaplatí členský příspěvek ani
  v dodatečné lhůtě, ačkoliv byl na tento následek předem písemně upozorněn,
  a to dokud dluh na členském příspěvku není uhrazen.

- <a name="b5.8"></a>(5.8) Proti rozhodnutí o pozastavení členství nebo rozhodnutí o vyloučení se
může člen odvolat ke členské schůzi v přiměřené lhůtě určené v poučení
k rozhodnutí. Odvolání nemá odkladný účinek.


## 6. Orgány

- <a name="b6.1"></a>(6.1) Organizace má

  - <a name="b6.1.1"></a>(6.1.1) nejvyšší orgán, kterým je členská schůze,
  - <a name="b6.1.2"></a>(6.1.2) volené orgány, kterými jsou výbor, kontrolor a technická rada,
  - <a name="b6.1.3"></a>(6.1.3) jmenované orgány, které jsou ustaveny podle organizační struktury,
  podřízeny některému z volených orgánů a obsazovány na základě veřejných
  výběrových řízení.

- <a name="b6.2"></a>(6.2) Jednání orgánu svolá ten, kdo mu předsedá, z vlastní iniciativy nebo na žádost
členů s nadpolovičním počtem hlasů anebo nižším počtem, stanoví-li tak
jednací řád daného orgánu. Jednací řád orgánu může stanovit podmínky,
za kterých je závazný návrh na svolání orgánu.

- <a name="b6.3"></a>(6.3) Pozvánky na zasedání orgánů, návrhy rozhodnutí a odůvodnění, prezentace členů,
kteří mají kandidovat, jakož i jiné podkladové materiály, se zveřejňují
na internetových stránkách organizace pokud možno průběžně a dostatečnou dobu předem.

- <a name="b6.4"></a>(6.4) Orgány rozhodují ve veřejném hlasování podle jmen členů,

  - <a name="b6.4.1"></a>(6.4.1) většinou hlasů všech svých členů, kteří v době rozhodování svou funkci
  zastávají, nebylo-li rozhodnutí řádně projednáno,
  - <a name="b6.4.2"></a>(6.4.2) většinou hlasů těch svých členů, kteří se účastní hlasování, stanoví-li
  jednací řád daného orgánu podmínky řádného projednání a jsou-li dodrženy podmínky
  řádného projednání vyplývající z jednacího řádu daného orgánu i vnitřního řádu
  organizace.

- <a name="b6.5"></a>(6.5) Jednání členské schůze a jiných orgánů probíhá přednostně na dálku pomocí komunikačních
technologií, aby mohli členové zasílat předem své alternativní návrhy, aby byl
dostatečný čas na posouzení těchto alternativních návrhů a aby se hlasování
mohli účastnit i nepřítomní členové. Veřejnost má k jednání přístup jako
pozorovatel, neusnese-li se orgán na neveřejném jednání.

- <a name="b6.6"></a>(6.6) K podpoře činnosti organizace mohou volně vznikat neformální pracovní skupiny.



## 7. Členská schůze

- <a name="b7.1"></a>(7.1) Každý člen organizace je na členské schůzi zastoupen svým statutárním nebo
zplnomocněným zástupcem. Ten, kdo jednání členské schůze předsedá, ověří
zástupčí oprávnění.

- <a name="b7.2"></a>(7.2) Hlasovací právo náleží pouze základním členům, ostatní členové organizace
mají jen právo se vyjádřit. Základní člen organizace má tolik hlasů, kolik činí
po zaokrouhlení druhá odmocnina z jeho počtu obyvatel. Tyto hlasy není možné rozdělit.

- <a name="b7.3"></a>(7.3) Počtem obyvatel pro daného člena organizace se v těchto stanovách rozumí
počet lidí, kteří mají na jeho území trvalé bydliště.
Pokud základní členství v organizaci
náleží dvěma členům, jejichž území se z části překrývá (např. hlavnímu městu
Praze a jeho městské části), rozdělí se počet obyvatel žijících na společném
území mezi oba členy rovnou měrou.
Počet obyvatel a odpovídající
počet hlasů (bod [7.2](#b7.2)) se zveřejňuje pravidelně v seznamu členů.
Počet obyvatel u jednotlivých základních členů vychází ze statistického
výkazu, který nesmí být starší dvou let roku. Pro účely
těchto stanov je počet obyvatel zveřejněný v seznamu členů závazný až
do další aktualizace.

- <a name="b7.4"></a>(7.4) Členské schůzi je vyhrazeno
  - <a name="b7.4.1"></a>(7.4.1) volit, odvolávat a úkolovat výbor, jeho předsedu a další jednotlivé členy,  
  - <a name="b7.4.2"></a>(7.4.2) volit, odvolávat a úkolovat kontrolora,
  - <a name="b7.4.3"></a>(7.4.3) volit a odvolávat náhradníky vzhledem k funkcím, které volí,
  - <a name="b7.4.4"></a>(7.4.4) rozhodovat o odvolání proti rozhodnutí o pozastavení členství a vyloučení,
  - <a name="b7.4.5"></a>(7.4.5) rozhodovat o změně stanov,
  - <a name="b7.4.6"></a>(7.4.6) udělovat předchozí souhlas se vzorovou smlouvou o výkonu funkce vzhledem k
  členům orgánů, které volí; organizace těmto členům orgánu neposkytuje jiné výhody
  než ty, které jsou uvedené výslovně a určitým způsobem,
  - <a name="b7.4.7"></a>(7.4.7) změnit výši členského příspěvku na následující kalendářní roky, a to
  aspoň 90 dní před začátkem nového kalendářního roku,
  - <a name="b7.4.8"></a>(7.4.8) schvalovat výroční zprávu výboru o činnosti organizace včetně informace o
  závěrečném účtu organizace a vyjádření kontrolora k němu,
  - <a name="b7.4.9"></a>(7.4.9) rušit či měnit libovolné rozhodnutí jiného orgánu organizace, pokud jde
  o účinky takového rozhodnutí uvnitř organizace,
  - <a name="b7.4.10"></a>(7.4.10) rozhodnout o zrušení nebo přeměně organizace, případně jmenovat a
  odvolávat likvidátora.



[arxiv-sqrt]: \url{http://arxiv.org/pdf/1104.5213v2.pdf}
[sqrt-img]: hlasy.png

<!-- \url{https://docs.google.com/spreadsheets/d/1r6a7y\_O2D7hZUwwAdwyzL9cXeGJOgRzn36VgGSsS1Ss/edit} -->


## 8. Volené orgány

- <a name="b8.1"></a>(8.1) Funkční období voleného orgánu
  - <a name="b8.1.1"></a>(8.1.1) je dvouleté,
  - <a name="b8.1.2"></a>(8.1.2) navazuje na konec funkčního období předchozího voleného orgánu,
  - <a name="b8.1.3"></a>(8.1.3) končí před uplynutím předepsané doby trvání také tehdy, pokud skončí
  volební období všech členů voleného orgánu.

- <a name="b8.2"></a>(8.2) Funkční období člena voleného orgánu
  - <a name="b8.2.1"></a>(8.2.1) začíná s funkčním obdobím orgánu, jehož členem byl zvolen, v případě
  náhradníka též okamžikem, kdy byl zvolen, povolán či kooptován za původního
  člena voleného orgánu,
  - <a name="b8.2.2"></a>(8.2.2) končí s koncem funkčního období voleného orgánu, ztrátou způsobilosti
  ke členství ve voleném orgánu, odstoupením či odvoláním člena voleného orgánu,
  v případě kooptovaného člena též volbou náhradníka původního člena voleného
  orgánu.

- <a name="b8.3"></a>(8.3) Způsobilost být členem voleného orgánu má pouze člověk, který v písemné podobě zašle
organizaci k trvalému zveřejnění na jejích internetových stránkách svůj životopis
závazek řídit se v případě zvolení stanovami a dokument,
ve kterém prokáže, jak svými konkrétními činy dlouhodobě přispívá cílům organizace,
případně splní další podmínky, které organizace určila. Ten, kdo povolává členy
voleného orgánu, před volbou rozhodne, zda jsou přihlášení kandidáti způsobilí být
členem voleného orgánu.

- <a name="b8.4"></a>(8.4) **Výbor** je statutárním a výkonným orgánem spolku. Výbor je členskou schůzí volen jako
kolektivní orgán o pěti členech. Výbor

  - <a name="b8.4.1"></a>(8.4.1) odpovídá za vystupování organizace navenek a plnění povinností
  organizace a práv organizace vyplývajících ze zákona nebo těchto stanov,
  nejsou-li svěřeny jinému orgánu,
  - <a name="b8.4.2"></a>(8.4.2) schvaluje rozpočet, řídí a kontroluje hospodaření s majetkem organizace a
  dodržování pravidel zaměstnanci organizace,
  - <a name="b8.4.3"></a>(8.4.3) schvaluje účetní závěrku organizace sestavenou k rozvahovému dni podle
  zákona o účetnictví a zpracovává a schvaluje návrh závěrečného účtu organizace,
  - <a name="b8.4.4"></a>(8.4.4) určuje dlouhodobé cíle organizace a schvaluje technický plán, který určuje
  vlastní projekty organizace (bod [4.4](#b4.4)),
  - <a name="b8.4.5"></a>(8.4.5) určuje organizační strukturu, přijímá vnitřní předpisy k úpravě
  poměrů organizace a vzory smluv pro právní vztahy, v nichž organizace vystupuje,
  - <a name="b8.4.6"></a>(8.4.6) volí, odvolává a úkoluje technickou radu,
  - <a name="b8.4.7"></a>(8.4.7) přijímá členy a se souhlasem kontrolora pozastavuje členství a vylučuje členy,
  - <a name="b8.4.8"></a>(8.4.8) předkládá členské schůzi alespoň jednou ročně zprávu o činnosti organizace,
  která obsahuje informaci o závěrečném účtu organizace a výsledcích kontrol,
  - <a name="b8.4.9"></a>(8.4.9) vede a na internetových stránkách organizace zveřejňuje
  v úplné podobě seznam členů s údaji podle zákona a těchto stanov (bod [7.3](#b7.3)),
  - <a name="b8.4.10"></a>(8.4.10) svolává členskou schůzi a předsedá jí.

- <a name="b8.5"></a>(8.5) **Technická rada** je poradním orgánem výboru v odborných záležitostech
působnosti organizace. Technická rada

  - <a name="b8.5.1"></a>(8.5.1) řeší odborné otázky vedení projektů, správy kódu, vedení komunity
  (bod [3.5](#b3.5)) a technického plánu (bod [8.4.4](#b8.4.4)),
  - <a name="b8.5.2"></a>(8.5.2) dohlíží na to, že organizace a jeho projekty dodržují principy technické
  povahy uvedené ve stanovách,
  - <a name="b8.5.3"></a>(8.5.3) rozhoduje v pochybnostech o tom, zda jsou technické záměry a provedení
  projektu v souladu s vnitřním řádem organizace anebo podmínkami projektu.

- <a name="b8.6"></a>(8.6) **Kontrolor** je kontrolním orgánem organizace. Kontrolor nesmí být členem
jiného orgánu organizace. Může být zvoleno i více kontrolorů, pak jedná každý samostatně.
Kontrolor

  - <a name="b8.6.1"></a>(8.6.1) má přístup ke všem dokumentům organizace a dohlíží na jeho hospodaření,
  - <a name="b8.6.2"></a>(8.6.2) provádí kontrolu hospodaření s majetkem organizace a s jejími finančními
  prostředky a předkládá zprávu o výsledcích kontroly výboru, který s nimi
  seznamuje členy organizace ve výroční zprávě o činnosti,
  - <a name="b8.6.3"></a>(8.6.3) vyjadřuje se k návrhu závěrečného účtu organizace před jeho projednáním,
  - <a name="b8.6.4"></a>(8.6.4) zúčastňuje se jednání orgánů s právem vyjádřit se k projednávaným věcem,
  - <a name="b8.6.5"></a>(8.6.5) má právo požadovat od členů dalších orgánů spolku nebo od jeho
  zaměstnanců vysvětlení k jednotlivým záležitostem,
  - <a name="b8.6.6"></a>(8.6.6) svolává jednání orgánu, pokud ho nesvolal ten, kdo k tomu byl povinen,
  - <a name="b8.6.7"></a>(8.6.7) zastupuje organizaci v soudních sporech a ohledně jiných nároků,
  pokud směřují vůči členům výboru.



[aoc]: \url{http://www.artofcommunityonline.org/downloads/jonobacon-theartofcommunity-1ed.pdf}

## 9. Právní jednání

- <a name="b9.1"></a>(9.1) Nejde-li o závažnější právní jednání, jedná za výbor, který je statutárním
orgánem, jeho předseda, případně jiný člen výboru pověřený předsedou nebo
výborem, a to v souladu s předchozím usnesením výboru. Jde-li o závažnější
právní jednání (bod [9.2](#b9.2)), vyžaduje se současně i společné písemné právní jednání
dalšího člena výboru.

- <a name="b9.2"></a>(9.2) **Závažnějším právním jednáním** je právní jednání, kterým organizace poskytuje
větší hodnotu než 100 000 Kč nebo se k takovému plnění zavazuje.
Za poskytnutí takové hodnoty se považuje též ručení takovou
hodnotou, její zastavení, zatížení, uzavření o smlouvě budoucí, předkupní
právo anebo jiné právní jednání, které může mít za následek závazek k poskytnutí
takové hodnoty.

- <a name="b9.3"></a>(9.3) Vedle osoby uvedených v předchozích ustanoveních stanov mohou jménem
organizace jednat i jiní zástupci, o nichž to stanoví zákon anebo stanovy, jakož
i zmocněnec, jemuž byla zástupcem organizace udělena plná moc k určitému jednání
a způsob udělení plné moci splňuje podmínky kladené na jednání samotné.

- <a name="b9.4"></a>(9.4)   Písemné právní jednání výboru nebo jiného zástupce organizace musí obsahovat
jméno jednajícího, jeho funkci a podpis.

## 10. Hospodaření s majetkem

- <a name="b10.1"></a>(10.1) S majetkem hospodaří výbor v souladu se schváleným rozpočtem, se zákonem
a jinými obecně závaznými  právními předpisy.

- <a name="b10.2"></a>(10.2)  Majetek organizace je v jejím vlastnictví, členové neručí za dluhy organizace
a  organizace neručí za dluhy svých členů, nepřevezmou-li takové ručení smluvně.
Se zánikem členství v organizaci není spojeno právo na vypořádací podíl ani
jiný způsob majetkového vypořádání.

- <a name="b10.3"></a>(10.3)  Organizace má peníze na transparentních bankovních  účtech (výpisy zveřejňuje
banka). Organizace zveřejňuje své písemné smlouvy, objednávky, faktury, vnitřní
předpisy, rozpočet, rozhodnutí, zápisy z jednání a účetní výkazy na svých
internetových stránkách.

- <a name="b10.4"></a>(10.4) Organizace se  nezavazuje k dluhům,
které nejsou kryty rozpočtovými příjmy, nedá-li k tomu souhlas členská  schůze.

- <a name="b10.5"></a>(10.5) Příjmem organizace jsou
  - <a name="b10.5.1"></a>(10.5.1) členské příspěvky,
  - <a name="b10.5.2"></a>(10.5.2) dotace,
  - <a name="b10.5.3"></a>(10.5.3) peníze obdržené na jednotlivé projekty,
  - <a name="b10.5.4"></a>(10.5.4) příjmy vedlejší činnosti.

- <a name="b10.6"></a>(10.6) Členové organizace platí
členské příspěvky ve výši, která je úměrná počtu obyvatel (bod [7.4.7](#b7.4.7)).
Příspěvek je splatný na transparentní bankovní účet organizace do třicátého dne
kalendářního roku, na který se platí, není-li stanoveno jinak.

- <a name="b10.7"></a>(10.7) Organizace nesmí převádět zisk svým členům, nýbrž používá ho ke své další
činnosti.

- <a name="b10.8"></a>(10.8) V případě likvidace převede
likvidátor likvidační zůstatek na nevýdělečnou a veřejně prospěšnou
právnickou osobu soukromoprávní
povahy se sídlem v České republice s podobnými cíli, jako má
organizace.

## 11. Smírčí a rozhodčí doložka

- <a name="b11.1"></a>(11.1) Tato smírčí a rozhodčí doložka se vztahuje na majetkové právní spory
týkající se činnosti
organizace nebo související s některým projektem organizace, které vzniknou

  - <a name="b11.1.1"></a>(11.1.1) mezi členem organizace a organizací jako právnickou osobou,
  - <a name="b11.1.2"></a>(11.1.2) mezi členy organizace navzájem,
  - <a name="b11.1.3"></a>(11.1.3) mezi organizací a členy volených orgánů.

- <a name="b11.2"></a>(11.2) Aktéři sporu se souhlasem se stanovami zavazují

  - <a name="b11.2.1"></a>(11.2.1) pokusit se o smírné řešení sporu, a to aspoň na dvou jednáních výboru,
  - <a name="b11.2.2"></a>(11.2.2) uplatnit svá práva teprve po vyčerpání smírčího prostředku podle
  bodu [11.2.1](#b11.2.1), a to v rozhodčím řízení podle zákona o rozhodčím řízení a
  o výkonu rozhodčích nálezů.

## 14. Ustanovení při zakládání

- <a name="b14.1"></a>(14.1) Zakládající členové organizace jsou následující základní členové:

  - <a name="b14.1.1"></a>(14.1.1) **hlavní město Praha**,  
  se sídlem Mariánské náměstí 2/2, 11001 Praha 1,  
  zastoupené primátorkou Mgr. Adrianou Krnáčovou, MBA,  

  - <a name="b14.1.2"></a>(14.1.2) **statutární město Brno**,  
  se sídlem Dominikánské náměstí 196/1, 60200 Brno,
  zastoupené primátorem Ing. Petrem Vokřálem,

  (...)

- <a name="b14.2"></a>(14.2) Zakládající členové organizace jsou dále následující přidružení členové:

  - <a name="b14.1.1"></a>(14.1.1) ..........................
  - <a name="b14.1.2"></a>(14.1.2) ..........................
  - <a name="b14.1.3"></a>(14.1.3) ..........................

- <a name="b14.3"></a>(14.3) Prvními volenými orgány jsou

  - <a name="b14.3.1"></a>(14.3.1) .......................... (předseda výboru)
  - <a name="b14.3.2"></a>(14.3.2) .......................... (člen výboru)
  - <a name="b14.3.3"></a>(14.3.3) .......................... (člen výboru)
  - <a name="b14.3.4"></a>(14.3.4) .......................... (člen výboru)
  - <a name="b14.3.5"></a>(14.3.5) .......................... (člen výboru)
  - <a name="b14.3.6"></a>(14.3.6) .......................... (kontrolor)

- <a name="b14.4"></a>(14.4) Zakládající členové organizace doručí souhlas zastupitelského nebo
jiného kompetentního orgánu výboru organizace se stanovami ve znění,
o němž zástupci zakládajících členů organizace prohlásili, že je dojednán a jeho změny nejsou přípustné.
Výbor organizace má povinnost navrhnout zápis organizace do veřejného rejstříku
bez zbytečného odkladu po uplynutí 3 měsíců od okamžiku, kdy smlouvu o utvoření organizace a tyto stanovy schválí

  - <a name="b14.4.1"></a>(14.4.1) zastupitelstva aspoň tří zakládajících členů organizace, kteří se mají stát základními členy, a dále
  - <a name="b14.4.2"></a>(14.4.2) kompetentní orgán aspoň jednoho zakládajícího člena organizace, který se má stát přidruženým členem a nemá způsobilost stát se
  základním členem organizace.

- <a name="b14.5"></a>(14.5) Každý zakládající člen dává souhlasem
se stanovami rovněž svůj souhlas k tomu, aby organizace vznikla i s menším počtem
členů, než je uvedeno v předchozích bodech. Pokud někteří zájemci o členství uvedení
v dojednaném textu smlouvy nevysloví
svůj souhlas do okamžiku, kdy je podán návrh na zápis organizace do veřejného rejstříku,
není to na překážku vzniku organizace, ale členy organizace se nestanou.
Doručí-li zájemce členství uvedený ve stanovách jako zakládající člen potřebný
souhlas až po podání návrhu na zápis
organizace do veřejného rejstříku, posuzuje se jeho podání jako přihláška nového člena.

- <a name="b14.6"></a>(14.6) Funkční období prvních volených orgánů, jejichž obsazení je uvedeno ve
stanovách (body [14.3.1](#b14.3.1) až [14.3.6](#b14.3.6)), začíná vznikem organizace jako právnické osoby.

- <a name="b14.7"></a>(14.7) Každý zakládající člen organizace, který se stane základním členem (bod [14.1](#b14.1)), je povinen vnést do majetku organizace
peněžitý vklad ve výši 2 Kč na jednoho obyvatele (bod [7.3](#b7.3)). Vklad je splatný
na transparentní bankovní účet organizace do dvou měsíců od zveřejnění prvního
seznamu členů organizace. Zakládající členové, kteří se mají stát přidruženými
členy, jsou povinni vnést peněžitý vklad ve výši podle vlastního uvážení a
svých rozpočtových možností.

- <a name="b14.8"></a>(14.8) Pokud by se v rejstříkovém řízení ukázalo, že tyto stanovy jsou v rozporu
se zákonem, je výbor organizace tímto zmocněn k veškerým změnám stanov, které jsou
podle rejstříkového soudu nezbytné k tomu, aby organizace mohla být zapsána, v nezbytně
nutném rozsahu, a to bez dalšího výslovného souhlasu zakládajících členů.

- <a name="b14.9"></a>(14.9) Členové volených orgánů organizace projevují podpisem těchto stanov souhlas s tím,
aby byli uvedeni ve veřejném rejstříku a zavazují se plnit své závazky podle stanov.

- <a name="b14.10"></a>(14.10) Kde se v ustanoveních při zakládání mluví o volených orgánech organizace před jejím vznikem,
má se tím na mysli okruh osob, které jsou uvedeny v bodech [14.3.1](#b14.3.1) až [14.3.6](#b14.3.6),
které jednají podle pravidel uvedených v těchto stanovách pro daný volený orgán.

- <a name="b14.11"></a>(14.11) Organizace navrhne výmaz bodu [14] z úplného znění stanov, jakmile budou splaceny
všechny vklady zakládajících členů, nejdříve však po skončení prvního volebního odbobí volených orgánů.
Údaje o členech budou v ten okamžik již vedeny v seznamu členů a údaje o volených orgánech budou zapsány ve veřejném rejstříku.
